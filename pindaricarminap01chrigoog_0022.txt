XVI PROLEGOMENA.

est, quod notis musicis, quae, ut ex Dionysio de comp. verb. 11
discimus ²), exaratae etiamtunc exstabant et facili opere inspici
poterant, ad difficilem suam provinciam expediendam nti supersedit²)

Etiam minus grammaticis Romanis Byzantinisque explicatio 1
metrorum Pindaricorum successit. Quamquam enim in metricis l
scholiis codicum praeter commenta noviciorum magistellorum ab ³

uno libello Hephaestionis dependentium etiam vetustioris artis a
musicorum disciplina nondum plane solutae aliquot vestigia super·
sunt, tamen nihil iere ah istis promotum est. Vetus igitur ista
colometria, quam eandem et codices et scholia exhibent, usque ad
nostram memoriam integra remansit. Quae enim Pauwius et
Heynius, ut scabros numeros paulo procliviores redderent, pauca
et levia novaverant, similia sunt ac si quis aedificii iam labentis
ruinasque trahentis asseres laterculosque transponere et reficere ¹
studeat. Tandem aliquando Boeckhius, vir clarissimus mihique pie
colendus, exstitit, qui insigni mentis acumine rationes Aristophanis
veterumque grammaticorum futtiles esse et indiciis a poeta ipso
significatis prorsus novum aedificium metrorum Pindari exstruendum
esse doceret. Neque ille, qua finit ingenii sollertia, in eo acquievit,

ut viam novam ineundam esse moneret, sed ipse quoque versibus ³

recte discriptis Pindari artem diu obrutam e tenebris quasi resu-

scitavit. Sane obscura haud pauca remanserunt, et ipsa inaequalitas ,

versuum homines emunctae naris haud mediocriter offendit3 sed
quamquam Boeckhius, cum quid intervalli inter singulos versus
intercederet non curasset et ad spatia pedum aequanda parurn
idoneis remediis usus esset, non omnihus desideriis virorum gram-
maticorum et musicorum satisfecit, tamen fundamenta. artis Pin-
daricae iecit firmissima. His quisquis rem difficillimam promovere
velit insistere debebit, unde bilem mihi movent, si quos video
egregiis viri summi inventis adeo diffidentes, ut in versibus poetae
citandis numeris insipidorum grammaticorum quam Boeckhiani
acuminis uti malint. Ipse in hae editione Boeckhium et in divi-
dendis versibus fere ubique secutus sum et numeros eius, passim
illos quidem correctos, in priore et principali marg'ne collocandos
curavi. Tamen ne quis fidem ecdicum nimis neglectam quereretur,
colometriaeque veteris discriptiones desideraret, versus codicum vete

1) Bekkeri an. gr. 751, Cresius in Philol. an 163 a, Th. Reinach, la
musique des hymnos de Delphos, Bull. de corresp. Hell.xv11(1894)p.684ss.

2) Quantopere a gemnae colometria Aristophanes ct veteres scholiastae
metrici aberraverint, inprimis ex carmine 0. xrv apparet, quodcum ex stropha
et antistropha constare non perspexissent, antistropham in alia et pauciora
oola quam stropham divisemnt.

 

