111. Da LUDIS ET armeus, LXIII

praemiis ornabantur, contra Hiadis ludi splendidissimi erant, ab

Achille in honorem mortui amici Patroclis ad funus eius illustrandum
instituti. Ut enim nostra memoria milites a sepultura ducis redeuntes
hilares modos buccinis fistulisque canunt, sic etiam Graeci, ubi
tristes et maesti corpus ducis vel amici defuncti inrogo concrema-
verant, ludos instituebant ad animos recreandos atque post luctum
exhilarandos. Atque hauc potissimam causam ludos instituendi ι
heroicis temporibus fuisse, exempla satis multa documento sunt.
Sic Nestor Il. xxm 630 ss. in funere Amaryncei sfiliis eius ludos
factos esse narrat, Hesiodus opp. caess. in ludis fimebribus sfiliis
Amphidamantis mortui Chalcide institutis tripodem praemium hymni
se consecutum refert, certamina in funere Peliae (ἆθλα ἐπὶ Πελίᾳ)
et Stesichorus cecinit et in cista Cypseli exsculpta Pausanias—v ’17,9
vidit, funebres ludos in honorem Thoantis regis mortui Lemni factos
auctor veteris carminis Argonauticil), in honorem· Archemori pueri
a serpente exstincti prope Nemeam institutos auctor Thebaidis⁸l
narraverunt. Alia de aliis ludis funebribus et heroicis et historicis
temporibus institutis referunt Homerus Π. xxn 164. Pausanias v 17, 9.
Herodotus vl 38. Thucydides v 11. Isocr. 9, 1. Vergilius Aen. v 64 ss.
Hyginus fab. 273. Quin etiam ad barbaros hic mos perlatus est.
Odrysas quidem ad tumulos mortuorum equis decucurrisse Xenophon
Hell.1112,5 tradit, et a Romanis non solum munera gladiatorum et
pugilum inhonorem mortuorum saepe factasunt, sed etiam fabula
Terentii, cui nomen Adelphoe est, in ludis funebribus Aemilii Pauli
primum aeta est.

Aliam opportunitatem ludos faciendi faustus eventus belli ob
tulit. Namque et hominum animi libenter post atroces belli casus
laboresque reficiebantur, et spolia de hostibus capta copiam praemia
victoribus tribuendi faciebant. Verum recentius hoc genus ludorum
fuisse crediderim, in Homeri quidem Hesiodique carminibus nullum
exemplum talium ludorum exstat. Sed Pythios ludos ab Amphictyo-
nibus primum Crisa urbe capta ex manubiis hostibus detractis factes
esse schol. Pind. p. 297, Strabo rx 421, Pausanias vm 18 memoriae
prodiderunt. Ad eorum vero exemplum Pindarus 0. x hbes. etiam
Olympicus ludos primum ab Hercule post devictum Augeem ex spoliis
belli factos esse finxit. Recentioribus quoque temporibus Graeci,
qui una cum Cyro expeditionem contra Persarum regem Artaxerxem
susceperant, ubl ingentibus periculis feliciter superatis ad mare

1) v. Pind. 0. rv 21.
2) v. Pind. N. x 28 et schol. Pind. Nem. p. rsus, Paua. 11 15, 2.

 

